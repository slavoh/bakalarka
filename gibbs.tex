\subsection{Gibbsov generátor}

V tejto podsekcii sa budeme zaoberať Gibbsovým generátorom, metódou generovania z triedy MCMC vhodnou na generovanie vo viacrozmernom priestore. Na Gibbsov generátor sa možno dívať ako na špeciálny prípad Metropolis--Hastings algoritmu.

Našou úlohou je generovať z $n$--rozmernej distribúcie $Q$, pričom z $Q$ nevieme generovať priamo. Predpokladajme, že nevieme použiť priamo Hit--and--Run generátor, lebo $Q(x^{(i)})=Q(x^{(i)}_1, x^{(i)}_2, \dots, x^{(i)}_n)$ je príliš zložitá na generovanie. Taktiež predpokladajme, že ak $Q(x^{(i)})$ obmedzíme na jeden rozmer, tak v ňom vieme generovať rýchlo, tj. možno generovať rýchlo z $Q(x^{(i)}_j | x^{(i+1)}_1, x^{(i+1)}_2 \dots, x^{(i+1)}_{j-1}, x^{(i)}_{j+1}, x^{(i)}_{j+2} \dots, x^{(i)}_n)$.

Gibbsov generátor funguje nasledovne:

\begin{algorithm}[H]
	\caption{Gibbsov generátor \cite{mcmc_intro_mackay}}
	\label{gibbs}
	\begin{algorithmic}[1]
		\State inicializu $x^{(0)} = (x^{(0)}_1, x^{(0)}_2, \dots, x^{(0)}_n)$
		\For {$i=0,\dots,N-1$}
			\For {$j=0,1,\dots,n$}
				\State $x^{(i)}_j \sim Q(x_j | x^{(i+1)}_1, x^{(i+1)}_2 \dots, x^{(i+1)}_{j-1}, x^{(i)}_{j+1}, x^{(i)}_{j+2} \dots, x^{(i)}_n)$
			\EndFor
			\State $x^{(i+1)}= (x^{(i+1)}_1, x^{(i+1)}_2 \dots, x^{(i+1)}_n)$
		\EndFor
		\State Vráť ${x^{(1)},x^{(2)},\dots,x^{(N)}}$.
	\end{algorithmic}
\end{algorithm}

Ako špeciálny prípad Metropolis--Hastings algoritmu má Gibbsov generátor podobné vlastnosti ako Metropolis--Hastings algoritmus. Jeho hlavnou výhodou je, že je jednoduchý a že neobsahuje žiadne parametre.

Gibbsov generátor možno použiť aj pri rovnomernom generovaní v polyédroch, vďaka linearite nerovníc (pri H--reprezentácii polyédra) sa môžeme ľahko obmedziť na jeden rozmer. Z vlastností polyédru plynie, že rozdelenia $x^{(i)}_j \sim Q(x_j | x^{(i+1)}_1, \dots, x^{(i+1)}_{j-1}, x^{(i)}_{j+1}, \dots, x^{(i)}_n)$ sú rovnomerné rozdelenia na úsečke, ktorej hraničné body vieme vypočítať veľmi rýchlo, čiže generovať z týchto rozdelení je obzvlášť jednoduché.